Zar moderna arhitektura u Dalmaciji?
Arhitektura je od pamtivijeka bila odraz, svojega vremena i ravnala se prema shvaćanju društva i arhitekta. 
Spomenici prastarih vremena pokazuju nam, da se arhitektura nije dijelila od ostalih likovnih umjetnosti; 
ona je kročila njihovim korakom ostuvIjujući i po strani svaki i najmanji socijalni utjecaj i pogled na samu 
stvar. Ona je udarala svoj žig na kraljevskim palačama, na dvorcima bogataša, na spomenicima vladara itd. i 
tamo stvarala velike dvorane pune raskoši povećavajući mistiku samodržaca. Ekonomska strana bila je ovdje 
sporedna,  tako su i došle na svijet egipatske piramide, čiji su moćni kvaderi natopljeni znojem bezbrojne raje. 
O funkcioinulizmu da i ne govorimo. Klasična je arhitektura imala svog velikog pomagača u kiparstvu, tek 
kasnije u slikarstvu i nije ni čudo da je došla, uz ove pomagače, na grb likovne umjetnosti. Suvremena 
arhitektura, međutim, sinteza je suvremenih prirodnih nauka i higijene, gledana kroz prizmu ekonomije, a 
sve uokvireno tehničkim znanostima. O umjetnosti može se govoriti jedino toliko, ukoliko svako materijalno 
ili materijalizovano duševno stvaranje stalnim, sistemskim djelovanjem može dobiti i dobija svoju naročitu marku. 
Na primjer: aeroplan, automobil, lokomotiva, brooklinski most itd. jestu materijalizovane duševne tvorevine 
takoder od izvjesne umjetničke vrijednosti. O likovnoj umjetnosti, tj. prostornoj stvaralačkoj proizvodnji 
čovjekovoj u oblasti lijepog i idealnog, kod suvremene arhitekture ne može biti više govora u onome času, 
kada ona prestaje da bude rezultat stvaranja izvana prema unutra, nego postaje rezultat stvaranja iznutra prema 
vani; drugim riječima: otkako je postala funkcionalnu i kao takova čedo inženjerske struke kao dijela tehničkih 
znanosti. Na taj način ona  je sišla s grba likovne umjetnosti brišući sa svojih djela svaki bolećivi trag 
predašnjeg bivstvovanja. U novom stvaranju valja u prvom redu razlikovati ono što se naziva moderno od onoga 
što je suvremeno. Moderno u arhitekturi je ono što podliježe modi, daleko od prolazne vrijednosti. Suvremeno je 
ono što je u duhu vremena, ali sa trajnom umjetničkom vrijednošću, ili barem, stvarano je tako da ima sve 
atribute trajne umjetnine svoje vrste. Sve naprijed spomenuto treba znati ako želimo odgovoriti na uvodno pitanje.
Dalmacija, po svom geografskom i ekonomskom položaju, zahtjeva da se kod svakog novog stvaranja uzme u obzir 
arhitektura sredine, tim prije kada je ova stilski čista, a još više ako je baš zbog toga
postala važan privredni činilac svoga žiteljstva. Tamo gdje prevladavaju predašnji napori u arhitekturi, valja to 
naročito uzeti u obzir, a tek tamo gdje toga nema, mogu se dopustiti djela savremene skrajne arhitektonske 
Ijevice, naravno, ukoliko to dopuštaju dobro riješeni problemi i ekonomija izgradnje. Za temeljito provadanje 
ove ideje trebali bi dalmatinski gradovi da imaju ukoliko još nemaju svoje generalne regulatorne osnove, koje 
točno predviđaju način izgradnje i omogućuju temeljiti studij ovoga pitanja. Zagovarujući arhitekturu izgrađenih 
centara, kao vodilju novog stvaranja, ne poričem da se život treba stalno prilagođivati unutarnjim odnosima prema 
vani, jer u tome se i sastoji razvitak čovječanstva i temelj stvaranja savremene arhitekture. Štoviše, tvrdim da 
se danas ne smije stvarati u pređašnjim stilovima, jer današnje stvaranje mora imati žig našega vremena. Pitanje 
je da li se pod tim smatraju samo veliki stakleni otvori, ravni krovovi, armirano-betonske konstrukcije. Ne, ni na
koji način! Suvremena arhitektonska rješenja odlikuju se u prvom redu svojim tlocrtima, koji se temelje na 
potrebama i načinu života izvjesne kulturne i civilizirane sredine i pojedinca. Dok su fasade imale
u arhitekturi, kao dijelu likovne umjetnosti, primarnu vrijednost, u suvremenoj arhitekturi imaju sekundarnu. To 
međutim još uvijek ne znači da je fasada sporedna, osobito tamo gdje je okolina gradnje izrazito stilska. Nužno 
je ovom prilikom utvrditi, da su djela stilske arhitekture i današnje skrajne Ijevice dva antipoda. U rukama mi je
Le Corbusierovo djelo Kommende Baukunst i Tierschov Handbuch der Arhitektur, u kojima se prikazuje geometrijska 
logika fasada klasične arhitekture i nekojih Le Corbusierovih zgrada. Ovo nastojanje Le Corbusierovo bilo bi 
smiješno, kada ne bi služilo kao učeno razjašnjenje drugima, a pomalo i samom Le Corbusieru, jer kod njegova 
projekta palače za Društvo Naroda te geometrijske dosljednosti nema. Ili, barem nije naglašena. Činjenica je, da 
se život obnavlja, ali ne ponavlja. Tako životni put nije kružnica ili elipsa, kao što je to put planeta, nego je 
spirala. Ako dobro poznajemo sve sastavnice i uvjete arhitektonskog stvaralaštva u Dalmaciji, onda smo pobijedili 
i rezultati će odgovarati navedenim idejama. Izbor građevinskog materijala u Dalmaciji se nudi sam od sebe. Nema 
sumnje da je kamen na prvom mjestu, jer se nalazi u velikim količinama na licu mjesta. Ne treba zaboraviti da je 
ovaj lijepi kamen razlog za staru arhitekturu u Dalmaciji, a iz njega su nastala mnoga stara graditeljska djela 
diljem svijeta. Kamen treba uzimati prvenstveno u novogradnji u Dalmaciji, jer je vjerojatno najracionalniji, s 
obzirom na teško opskrba građevinskim materijalom. Koristite druge građevinski materijal osim u iznimnim 
slučajevima jednako je pogrešan, kao i korištenje asfalta za asfaltiranje ulica naših primorskih gradova, ili 
recimo, kada bismo negdje u Dalmaciji postavili Brooklynski most, a u New Yorku sagradili kameni most. Kamen kao 
građevinski materijal u geološkom sastavu okoline određenog mjesta rješava sam po sebi način gradnje. Kamen se 
može graditi samo kako to dopušta način obrade, statički momenti njegove nosivosti. On je dobar, lijep i plemenit 
materijal kao staklo u svrhu zatvaranja velikih otvora u modernim dalmatinskim gradovima zbog sumnjive klime. 
Stoga, u vezi s ekonomskim momentima, kamen treba koristiti kako iskustvo nalaže. Stoga, gdje god je to moguće i 
ekonomski opravdano, u Dalmaciji bi arhitektonska djela trebala nastajati prvenstveno od domaćeg materijala 
unutar postojećeg okruženja, i to u suvremenom duhu.