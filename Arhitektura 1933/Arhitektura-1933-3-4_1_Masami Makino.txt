O arhitekturi Japana
Do prve polovine devetnaestoga vijeka japanska se arhitektura pretežno razvijala pod 
utjecajem Kine; a u isto vrijeme ona je sačuvala originalni duh naših pradjedova. Mi 
imamo veliki broj drevnih budističkih hramova koji su primjeri stila oživotvorena pod 
utjecajem Kine. Postoji jedan hram iz god 610 po Kr, koji se zove Horyudji; taj je hram 
najstarija drvena konstrukcija koja uopče postoji u svijetu. Medutim šintoistički hramovi 
Djindja jesu takova arhitektonska djela koja su sačuvala oblik, dispoziciju i originalni 
duh naših pradjedova iz predbudističke epohe. Japanska je arhitektura po tome osebujna što 
sve gradevine ma da su strani utjecaji očigledni imaju ipak obilje nacionalnih 
karakteristika. I dalje: kada neposredan utjecaj stranih zemalja počne slabiti, 
Japanci stvaraju kompromis izmedu tudinskih elemenata i originalnih pobuda. Tada nastaje 
ono što je tako karakteristično po japanski ukus tzv japaniziranje. U vezu sa zapadnim 
zemljama Japanci su stupili polovinom šestnaestoga vijeka. No to nije dugo potrajalo, 
pošto je zakon religije zabranjivao miješanje s drugim narodima. Od 1630 do 1867 Japanci 
su izuzetno smjeli opčiti samo sa Kinom i Nizozemskom. Ali kada je veliki vlastodržac 
Meidji sio na carski prijesto, i sretno priveo revoluciju kraju, prilike se sasvim 
izmijeniše. Veze sa svima zemljama bijahu 1867 god ponovno uspostavljene. I tako započe 
sebi utirati put u Japan civilizacija zapadna i američka. Oko 1880 god, i nešto kasnije, 
arhitekti, koji su došli iz Evrope, sagradili su niz velikih biroa, rezidencija i drugih 
reprezentativnih gradevina. Ovi su arhitekti vršili veliki utjecaj na japanske arhitekte, 
naročito na podmladak, koji je studirao arhitekturu uglavnom na državnom univerzitetu u 
Tokiju. Samo se po sebi razumije da su japanski arhitekti, koji su tako pomno študirali 
europsku arhitekturu, gradili u zapadnim stilovima. Ali oni se nisu zadovoljavali samo 
time, nego su pokušavali da rekonstruiraju oblike stare japanske arhitekture evropskim 
metodama i materijalom, opekom i kamenom. Stvorili su tako stil kompromisni. Ovo je 
svakako bio jedan od najkomičnijih perioda u historiji japanske arhitekture. Ima po 
prilici kojih dvadeset godina otkako se i kod nas pojavila secesija. Mladi japanski 
arhitekti, vecćinom apsolventi državnoga univerziteta u Tokiju, udružiše se u zajednicu 
i dadoše joj ime Japanski secesionisti. Naravno, u početku oni su bili u teškom položaju, 
ali su zagovarajucći fanatički svoje ideje s mnogo dobre volje kročili naprijed. Izložba 
Taisho u Tokiju bila je veliko iznenadenje za sav japanski svijet. Naime, sve izložbene 
zgrade secesionisti su sagradili u novoj maniri. A te gradevine bijahu tako neobične za 
japansku publiku. Japanski secesionisti učiniše secesiju slavnom. U stvari oni nisu bili 
osvjedočeni secesionisti vecć samo temperamentni imitatori stila i osebujne manire 
evropskih secesionista. Bila je izmijenjena samo odjeća, a u suštinu nije se zalazilo. 
Pa i pored toga što nisu osječali tradiciju i pravi duh europske arhitekture, ja ipak ne 
poričem da su oni imali i izvjesnih neospornih zasluga.
Zar nije upravo neoprostiva pogreška što su oni zanemarili originalni duh i zaboravili 
uvjete nacionalnost, klima itd. naše zemlje? Takoder i kasnije oni su nauku o 
funkcionalizmu, pokret internacionalne arhitekture, nizozemsku školu, ekspresionizam itd., 
itd. isključivo upoznavali sa fotografija što su ih donosili u svojoj prtljazi oni 
japanski arhitekti koji su putovali po Evropi i Americi. Poznati američki arhitekt F. L. 
Wright bio je pozvan da projektira hotel Teikokon u Tokiju. Za vrijeme svoga boravka u 
Japanu on je sagradio jednu školu za mlade djevojke, nekoliko kuća i vila u okolini 
spomenutog hotela. Svaka njegova gradevina bila je za Tokio senzacija. Po njemu je 
prozvan stil u kom je on gradio stil Wright. Njegovi sljedbenici nekoliko japanskih 
arhitekata koji su radili u njegovu ateIjeu sagradili su mnogobrojne kucće u Wright 
stilu.
Kada bi htjeli objektivno ocijeniti djelovanje ovoga arhitekta i njegovih učenika, onda 
bismo morali reći, da je ono mnogo pridonijelo stanju konfuzije u savremenoj japanskoj 
arhitekturi. Zaista je smiješno da se danas gradi u svim historijskim i savremenim 
stilovima u jednoj tako maloj zemlji kao što je Japan. Medutim sada nekoliko ozbiljnih 
arhitekata radi na tome da se inauguriše i učvrsti stil japanski našega vremena.
Duh nove arhitekture može da bude sveopči i mjerodavan za svaku zemlju; ali je više 
nego sigurno da če morati biti respektovane osebujnosti pojedinih zemalja. Mislim 
time reči: nova če arhitektura, vecć prema tome u kakovom je ambijentu ponikla, imati i 
stanovite specifične osobine, na temelju kojih cće se jasno ispoljiti svijesna težnja za 
potpunom diferencijacijom. Jer ako vile Le Corbusiera odlično funkcionišu u Francuskoj, 
to ne znači, da one moraju isto tako funkcionirati i u Japanu. Mi imamo mnogo kiše i 
sunca, naročito Ijeti. Zato tražimo malu strehu iznad prozora. Na taj način modernizam se 
mijenja. Osim toga mi smo prisiljeni da proučavamo konstrukcije radi čestih potresa. 
Poslije katastrofalnog potresa od 1923 god. započeli su mnogi profesori sa pokusima na 
tome području. Izgleda da če njihovi napori biti okrunjeni uspjehom. Da završim. Japanski 
arhitekti, sve do naših dana, gradili su u raznim historijskim stilovima ili su imitirali 
moderne oblike drugih zemalja. Stranci vode još uvijek glavnu riječ i time se može da 
objasni zašto su japanski arhitekti u pozadini. Ali Japanci su daroviti ljudi, to vam je 
poznato! I ja sam duboko uvjeren da će već u najskorije vrijeme oni biti tvorci značajnih 
djela. Iz dana u dan Japanci se bude i, konačno, oni će uzeti znatnog i neposrednog učešća 
u istinskom pokretu za novo gradenje. Nadam se da ću vam za deset petnaest godina moći 
poslati niz fotografija modernih gradevina koje će poteći od ruke japanskih arhitekata. 
Moderni japanski arhitekti arhitekti budućnosti neće vas razočarati. U to ja nepokolebljivo 
vjerujem. Priredio za tisak Bogdan Rajakovac.