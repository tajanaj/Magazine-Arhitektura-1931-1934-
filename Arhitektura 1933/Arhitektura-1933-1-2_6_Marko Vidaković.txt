Arhitektura i društvo 
14 decembra pr. god. održao je u Pučkom Sveučilištu predavanje zagrebački graditelj gosp. 
Stjepan Planić o temi Arhitektura i društvo. Ovo je predavanje spadalo u program izložbe 
udruženja likovnih umjetnika Zemlja i imalo je reklamno-propagandistički karakter. Isto 
kao i arhitektonski dio izložbe, predavanje nas nije moglo zadovoljiti, jer ne upotpunjuje 
one idejne praznine, koje zjape i traže razjašnjenjo.
Na jednoj strani drvene barake, sa sobama u kojima stanuje osam članova obitelji, a na 
drugoj strani bogate vile; nadalje grupa malih kuća, koje se grade u Njemačkoj i 
stanovitim drugim zemljama na zadružnoj bazi. I onda opet drvene barake ali ovaj put sa 
visokom najamninom. Takoder je prikazan način izgradnje u Rusiji: grad Znporoje, mnogo 
primjera kolektivne izgradnje, Dnjeprostroj, visoke peći, pa elevatori elevatori 
elevatori, najzad standard kuća u Moskvi, palača rada u Harkovu, zajednička kuća u 
Lenjingradu itd. Na koncu konca gosp. predavač se pita: da li treba graditi na pr. 
stambenu zgradu Akademije, ili onu drvenu baraku ili kolektivnu zgradu, te na kraju 
pledira za kolektivnu izgradnju.
Kada bi ovo predavanje, sa arhitektonskim dijelom izložbe Zemlja, imalo samo informativni 
karakter, onda bi se cijeli sadržaj mogao prihvatiti. Ali ako se hoće ovdje da istaknu 
metode kako treba raditi i graditi, tada moramo reći da nas ni izložba ni predavanje ne 
zadovoljavaju. Ne zadovoljavaju nas radi toga, jer nam ne rekoše ono glavno: kako treba 
da se radi i, poglavito, kako treba da izgleda financijski plan. Treba znati slijedeće: 
Svako društvo izgrađuje vlastitu kulturu i sve ono što tome pripada dobija izraziti žig 
svoga vremena i pogleda na stvari onih faktora, koji upravljaju. Tako Rusija, koja je 
komunistička država, izgrađuje svoju kulturu, a ostale države Evrope, Amerike itd. opet 
svoju. Rusija kao komunistička država, naravno, provodi svoje ideje na bazi kolektiviteta, 
dok ostale buržujske države opet na bazi priznavanja vlasništva pojedinaca i velikog 
kapitala. Dakle dva antipoda. Međutim, u oba dva slučajeva kod izgradnje provodi se 
ekonomija, u oba dva slučaja vidimo i silose, štoviše, vidimo i zajedničke male i velike 
kuće, jedino što se kod buržujskih država vlasništvo priznajo fizičkom tijelu, a u Rusiji 
ne. Baš u tome i leži ono što mi zamjeramo i izložbi i predavaču gosp. graditelju Planiću. 
Naime, on nam nije rekao, kako treba provesti izgradnju i u buržujskim državama, kako 
sastaviti finansijski plan, a da kolektivna zadružna kuća u doba krize ne bude u deficitu. 
Jer kod buržoazije, kako znamo, postoje blagajničke knjige gdje se točno vodi tzv duguje
potražuje. Mi bi gosp. predavaču bili vrlo zahvalni, kada bi nam npr rekao, kako da se 
pravedno riješi pitanje stanarine, budući da i najjeftiniji stan u doba krize postaje 
skup. Rješavanje pitanja stanarine ne može se i ne smije provadati maksimiranjem, jer se 
kapital ne bi više ulagao u stambene zgrade, te bi i obrt i radništvo ostali potpuno bez 
zaposlenja. Prema tome, rješenje leži isključivo u slobodnoj konkurenciji: a gdje je onda 
kolektivna izgradnja?
Gosp predavač nam nije rekao nijedne riječi o detaljima industrijalizacije izgradnje, 
takoder nam nije govorio o normalizaciji i tipizaciji proizvodnje. Treba znati da je 
industrializacija sa raznim Taylorovim sistemima jedan od krivaca današnjeg privrednog 
stanja buržujskih zemalja, poglavito nezaposlenosti. Industrijalizirati, recimo, mali 
obrt, danas bi specijalno kod nas bio zločin, jer bi se normalizacijom i tipizacijom 
proizvodnje veoma pogodovalo velikom kapitalu, na štetu maloga. Mali obrt bio bi na taj 
način uništen, s njim bi nestalo srednjeg staleža. A srednji je stalež baš u buržujskim 
zemaljama onaj uteg koji uspostavlja ravnotežu izmedu velikog kapitala i sirotinje. Gdje 
nema srednjeg staleža, tamo je diktatura gotova. Iz ovih razloga nismo zadovoljni ni sa 
predavanjem niti sa arhitektonskim priredbama Zemlje koje radi svoje nepotpunosti dobivaju 
karakter reklame i postaju nesimpatične.